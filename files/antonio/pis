Trasformata di Fourier
Da Wikipedia, l'enciclopedia libera.
In analisi matematica, la trasformata di Fourier, abbreviata spesso in F-trasformata, è una trasformata integrale con numerose applicazioni nella fisica e nell'ingegneria. Fu sviluppata dal matematico francese Jean Baptiste Joseph Fourier nel 1822, nel suo trattato Théorie analytique de la chaleur.

La trasformata di Fourier è uno degli strumenti matematici maggiormente utilizzati nell'ambito delle scienze pure e applicate. Essa permette di scrivere una funzione dipendente dal tempo nel dominio delle frequenze, e per fare ciò decompone la funzione nella base delle funzioni esponenziali con un prodotto scalare. Questa rappresentazione viene chiamata spesso spettro della funzione (tale nome non è legato al concetto di spettro di un operatore).

La trasformata di Fourier è invertibile: a partire dalla trasformata di una funzione {\displaystyle {\hat {x}}} {\hat  x} è possibile risalire alla funzione {\displaystyle x} x tramite il teorema di inversione di Fourier.

Nel caso di funzioni periodiche, la trasformata di Fourier può essere semplificata con il calcolo di un insieme discreto di ampiezze complesse, chiamati coefficienti della serie di Fourier.

Grazie alla trasformata di Fourier è possibile individuare un criterio per compiere un